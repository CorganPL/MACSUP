STRÓJ ZAWODNIKÓW:
 1. W trakcie ceremonii otwarcia i zamknięcia turnieju oraz podczas dekoracji zawodnicy
zobowiązani są mieć na sobie dobok lub inny strój klubowy jednakowy dla całego klubu,
bez napisów lub z napisami uznawanymi przez PUT, związanymi z Taekwon-do, z
oznaczeniami klubowymi lub sponsora oraz pas informujący o stopniu zawodnika.

 2. W trakcie startu zawodnik zobowiązany jest mieć na sobie biały dobok, przewiązany
pasem informującym o posiadanym stopniu. Dopuszczalne są doboki w kroju

tradycyjnym, ITF lub WTF, jednolitym dla całego klubu.
 3. W przerwach między spotkaniami na macie zawodnicy mogą nosić zwykły strój
sportowy.

SPRZĘT OCHRONNY:
 1. Obowiązkowy sprzęt ochronny do walki:
 a) rękawice (elastyczne i sprężyste) o wadze minimum 6 uncji dla młodzików, 8
uncji dla kadetów, 10 uncji dla juniorów i seniorów. Waga rękawic musi być wyraźnie
zaznaczona. Rękawice muszą całkowicie zakrywać palce, dłoń i nadgarstek, a kciuk musi
zabezpieczony przed wybiciem.
 b) ochraniacze na stopy całkowicie zakrywające stopę (1 cm dłuższe od palców),
piętę i kostkę.
 c) kask zakrywający głowę z boków, z tyłu, z przodu częściowo czoło
 (niedozwolone są kaski z tzw. przyłbicą).
 d) ochraniacze na zęby pojedyncze lub podwójne uformowane tak aby ściśle
przylegały do zębów i dziąseł.
 e) miękkie ochraniacze piszczeli.
 f) suspensor - ochraniacz krocza i podbrzusza nakładany pod spodnie.
 g) ochraniacz piersi dla kobiet.

 2. Dozwolone są miękkie ochraniacze nadgarstków, przedramion, ramion, łokci i kolan.

 3. Ręce można owijać bandażem o max. długości 350 cm i szerokości 5 cm. Plaster
wzmacniający nie może być dłuższy niż 15 cm.

 4. Sprzęt nie może stwarzać zagrożenia dla zawodnika i jego rywala. O jego dopuszczeniu
decyduje sędzia.

 5. Ochraniacze powinny być wykonane z materiału elastycznego z gąbkowym lub
gumowym podszyciem, bez elementów metalowych, twardego plastiku lub innych
materiałów twardych, w tym zamków błyskawicznych, sznurówek, guzików, zatrzasków
(dotycz to również stroju zawodnika).

 6. Zabrania się noszenia biżuterii, zegarków i tym podobnych rzeczy. Włosy muszą być
przytrzymane przez miękkie elastyczne opaski. Paznokcie palców u rąk i stóp muszą
być krótko obcięte.

 7. W walkach soft-stick sprzęt ochronny stanowi kask. Dozwolony jest również kask z
przyłbicą – kratownicą lub szybką.

 8. W technikach specjalnych w grupie dzieci, młodzików i kadetów sprzęt ochronny
stanowi kask. Nie jest dozwolone stosowanie kasku z przyłbicą – kratownicą lub szybką.