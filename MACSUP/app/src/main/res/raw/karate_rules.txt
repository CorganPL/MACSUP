1.	Zawodnicy powinni mieć białe, nie oznakowane Karate Gi bez lampasów, lamówek ani haftu prywatnego. Może być noszona tylko naszywka z emblematem kraju lub flagą. Może się ona znajdować tylko na lewej piersi bluzy i nie może przekraczać ogólnie 8 x 12 cm. Tylko oryginalne znaki fabryczne, mogą być umieszczone na Gi. Dodatkowo, może być noszony na plecach numer identyfikacyjny wydany przez Komitet Organizacyjny Zawodów. Jeden zawodnik powinien nosić czerwony pas, a drugi niebieski. Niebieski i czerwony pas muszą mieć po około 5 cm szerokości i długość wystarczającą, aby 15 cm pozostawało z każdej strony węzła. Pasy mają być zwykłego czerwonego i niebieskiego koloru, bez żadnych haftów osobistych ani reklam ani oznaczeń innych niż zwyczajowy znak producenta. 1 na zawodach krajowych - emblemat klubu2. 
 2.	Pomimo powyższego punktu 1, Komitet Wykonawczy może zezwolić na używanie specjalnych napisów lub znaków firmowych, od zatwierdzonych sponsorów.
 3.	3. Bluza, po przewiązaniu talii pasem, musi być tak długa, aby zakrywała biodra, ale nie dłuższa niż do ¾ uda. W przypadku kobiet, gładka biała podkoszulka, typu T-shirt, może być założona pod bluzę Karate Gi.
 4.	4. Rękawy bluzy nie mogą być dłuższe niż do zgięcia nadgarstka i nie krótsze niż do połowy przedramienia. Rękawy nie mogą być podwinięte.
 5.	Długość spodni musi być wystarczająca, aby zakryć ⅔ podudzia i nie dłuższe niż do kostki. Spodnie nie mogą być podwinięte.
 6.	Każdy zawodnik musi mieć czyste włosy, o takiej długości, aby nie przeszkadzały w walce. Noszenie Hachimaki (opaska na włosy) jest zabronione. Jeśli SP stwierdzi, że zawodnik ma brudne lub zbyt długie włosy, może nie dopuścić zawodnika do walki. Zabrania się noszenia metalowych spinek do włosów i metalowych klipsów do włosów. Zakazane są wstążki, opaski i inne ozdoby. Jest dozwolona delikatna gumka albo uchwyt „końskiego ogona”.
 7.	Zawodnicy muszą mieć krótko obcięte paznokcie i nie mogą posiadać żadnych metalowych czy innych przedmiotów, mogących spowodować kontuzje u przeciwnika. Użycie metalowych klamer na zęby musi być zatwierdzone przez SP i Lekarza Zawodów. Zawodnik przejmuje pełną odpowiedzialność za jakiekolwiek kontuzje.
 8.	 Następujący sprzęt ochronny jest obowiązkowy:
 8.1 Napięstniki zatwierdzone przez WKF, jeden zawodnik używa czerwonych, a drugi niebieskich.
 8.2 Ochraniacze na zęby.
 8.3 Zatwierdzone przez WKF ochraniacze na korpus (dla wszystkich zawodników) plus protektory na piersi dla kobiet
 8.4 Ochraniacze na podudzia zatwierdzone przez WKF, jeden zawodnik używa czerwonych, drugi niebieskich
 8.5 Ochraniacze na stopy zatwierdzone przez WKF, jeden zawodnik używa czerwonych, drugi niebieskich
 8.6 Kadeci ponadto będą nosić zatwierdzoną przez WKF maskę na twarz. Ochraniacze na pachwiny nie są obowiązkowe, ale jeśli są wykorzystywane, to muszą być typu zatwierdzonego przez W.K.F.
 9. Okulary są zabronione. Miękkie szkła kontaktowe mogą być używane na wyłączną odpowiedzialność zawodnika.
 10. Zabrania się używania nieautoryzowanego sprzętu lub ubioru.
 11. Wyposażenie ochronne powinno posiadać homologację W.K.F
 12. Obowiązkiem Kontrolera Meczu (Kansa) jest zapewnić przed każdym meczem lub walką, że zawodnicy występują w przepisowym sprzęcie. (W przypadku mistrzostw kontynentalnych, międzynarodowych lub narodowej federacji należy zauważyć, że sprzęt zatwierdzony przez WKF musi być zaakceptowany i nie można odmówić występowania w nim zawodnikom).
 13. Na używanie bandaży, plastrów, czy opasek założonych w wyniku powstania kontuzji, musi wydać zgodę SP na wniosek Lekarza Zawodów.
